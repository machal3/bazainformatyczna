# Czekoladki
## Limit pamięci: 64 MB
Antek dostał od Mikołaja czekoladę, która ma $w_1$ kostek w pionie i $k_1$ kostek w poziomie. Czekolada Zuzi ma $w_2$ kostek w pionie i $k_2$ kostek w poziomie. Dzieci postanowiły podzielić obie czekolady na kawałki i poczęstować nimi koleżanki i kolegów w szkolnej świetlicy. Ile dzieci będą mogły poczęstować, zakładając, że każde dziecko weźmie jedną kostkę czekolady?

Zadanie
Napisz program, który:

- wczyta ze standardowego wejścia informacje o wielkości czekolad Zuzi i Antka,
- obliczy sumaryczną liczbę kostek obu czekolad,
- wypisze wynik na standardowe wyjście.

## Wejście

W pierwszym i jedynym wierszu wejścia znajdują się cztery liczby naturalne $w_1, k_1, w_2$ i $k_2$ $(1 \leq w_1, k_1, w_2, k_2 \leq 1000)$, pooddzielane pojedynczymi odstępami.

## Wyjście
Pierwszy i jedyny wiersz wyjścia powinien zawierać jedną liczbę całkowitą --- liczbę kostek obu czekolad.

## Przykład
Dla danych wejściowych:

```
4 5 8 5
```
poprawną odpowiedzią jest:

```
60
```